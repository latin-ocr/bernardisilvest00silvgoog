Mirari libet in caelo stabilita profundae
Mentis et argutum primipotentis opus.

Quo iacent tractu caeli cinctura coluri
Vincla paralleli robur uterque polus.

Signifer obtortus neque caelo recta galaxe‚
Qualiter inflexi dispositique locu.

Quod tropicis contenta suis via solis et ultra
Legitimos fines expatiata nihil.

Quod neque perlustret aequali lumine terras,
Quas super obtorto limite ducit iter.

Et quod Phrixeus aries nocturna diurnis
Tempora iustificat aequidiemque facit.

Quod tenebras abolere die rebusque colorem
Et caelo speeiem reddere solis opus.

Quod consectatrix solisque pedissequa luna
¹Sic terrena movet corpora, sicut aquas.

Artificem testata suum pulcherrima rerum
Machina de forma materiaque placet.

Quod meliore polo melius morata relinquunt
Sidera, paulatim degenerante loco:

Deiectus fluxusque sui ratione timendum,
Quicquid sub caelo turbidiore iacet.

Hac igitur regione poli Natura resistens
Fixit ad aspectus lumina certa novos.

Vll In lunari enim limite, ubi aureae homini quasi
medietas est catenae, superioris inferiorisque mundi vide·
licet umbilicus, spirituum numems ad milia* circumfusus
populosae more civitatis laetabundus occurrit. Ad quo·
rum multitudinem formasque dissimiles cum defixis Natura 5
irrevocatisque luminibus inhaereret: Nosce, inquit Urania
neque enim conveniens est, ut Natura dubitet, rerum
prudentior indagatrix. Nosce, inquam, o Natura, qui
spiritus et quae eorum differentia quantisque locorum
distinctionibus supremae serviant potestati. - Caelum, 10

 


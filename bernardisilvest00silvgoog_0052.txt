X. Pignora cara deae, quas ante creata creavi
Saecula, de partu glorior ipsa meo,

Summa voluntatis 'llaec est: venistis ad istas
Consilii partes propositique mei.

In rebus formisque suis si deluit orbi, ,1
Suppleat id nostro numine vestra manus.

Plena minus perfecta minus, minus esse decora
Quae ieci totiens, est mihi turpe nimis.

Sensilis hic mundus, mundi melioris imag0,
Ut plenus plenis partibus esse queat,

Effigies cognata deis et sancta meorum
Et selix operum clausula fiet homo,

Qualis ab aeterno sub mundo principe vivit,
Digna nec inferior mentis idea meae. ,

Mentem de caelo, corpus trahet ex elementis,
Ut terras habitet corpore, mente polum.

Mens, corpus diversa licet iungentur ad unum,
Ut sacra conplacitum nexio reddat opus.

Divus erit, terrenus erit, curabit utrumque
Consiliis mundum, religione deos,

Naturis poterit sic respondere duabus
Et sic ¹principiis congruus esse suis

Ut divina colat, pariter terrena capessat,
Et geminae curam sedulitatis agat,

Cum superis commune bonum rationis habebit:
Distrahet a superis linea parva hominem. ’

‘Bruta patenter habent tardos animalia sensus,
Cernua deiectis vultibus ora serunt.

Sed maiestatem mentis¹ testante figura
Tollet homo sanctum solus ad astra caput,

Ut caeli leges indeflexosque meatus
Exemplar vitae possit habere suae.

Dii superi stellaeque sibi caelumque loquetur,
Consilium Lachesi notificante suum.

 


Influit ipsa sibi mundi natura superstes
Permanet et fluxu pascitur usque suo.

, Scilicet ad summam rerum iactura recurrit
Nec semel ut possit saepe perire perit.
Longe disparibus causis mutandus in horas

Effluit occiduo corpore totus homo.
Sic sibi deficiens peregrinis indiget escis,
Sudat in hoc vitam denihilatque dies.
Membra quibus mundus non indiget, illa necesse
Physis inhumana conditione daret:
Excubias capitis oculos, modulaminis aures
Ductoresque pedes omnificasque manus.

 


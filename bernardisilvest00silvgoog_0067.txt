70

Quod manus ingessit, quod 'detrivere molares,
Quod stomachus coxit, denique sumit epar.
Convertit mutatque cibos speciemque colorat
140 Sanguinis et chymos corporis esse lacit.
Inde recursantes variato limite venae
Consimiles partes ad sua membra ferunt.
Deque repurgato desecatoque liquore
Deligit et damnat pro meliore bonum.
145 Commodat hanc operam spleni mundare cruorem,
Et vitia et sordes extenuare suas.
Ut veris succis et tantum sanguine puro
Pascatur domini deliciosa sames.
Talibus ad summum 'rationibus olla ciborum
150 Est stomachus, stomachi fel coquus, auctor epar.
'l Insidet has epatis partes innata voluptas
ι Et gravis in nostra carne tyrannus amor.

Corporis extremum lascivum terminat inguen,
’ Pressa sub occidua parte pudenda latent. ν
153 Ioeundusque tamen et eorum commodus usus,
Si quand0, qualis quantus oportet, erit, ·
Saecula ne pereant decisaque cesset origo,
Et repetat primum massa soluta* chaos.
Ad genios fetura duos concessit et olim
160 Commissum geminis fratribus illud opus.
Cum morte invicti pugnant genialibus armis,
Naturam reparant perpetuantque genus.
Non mortale mori, non quod cadit esse caducum,
Nam stirpe hominem deperiisse sinunt.
165 Militat adversus Lachesin sollersque renodat
Mentula Parcarum fila resecta manu.
Defluit ad renes cerebri regione remissus
Sanguis et albentis spermatis instar habet.
Format et effingit sollers natura liquorem,
170 Ut simili genesis ore reducat avos

Υ

 


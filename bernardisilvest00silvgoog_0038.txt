41

que sui operis recognoscit. Contingentes invicem man· 15
siones et linea continuationis annexas uniformis pervadit
spirituS, qui vires sufficit universis. Verumtamen non ’
uniformiter a spiritu suscipiunt uniformi. Qui enim pro·
piores ad consessum divinitatis adsistunt nudatis ostensis·
que interdum consiliis internam adusque mentem propius 20·
deducuntur. Ceteri pro qualitate distantiae decisum nec
adeo integrum retinent contemplatum gustantque parcius
divinitatis notitiam, scientiam futurorum. Ex sedibus qui·
dem, quas Tugaton suprema divinitas habitatrix insistit,
splendor emicat radiatus, non utique perfunctorius, sed 25
infinibilis et aeternus. Ea igitur lux inaccessibilis inten-
dentis reverberat oculos, aciem praeconfundit, ut quia
lumen se defendit a lumine, splendorem ex se videas,
caliginem peperisse. Ex sple'ndore igitur vel infinibili

. vel aeterno alter se radius exerebat, ut ex primo secun- 30

doque suboriretur et tertius. Qui quidem radii uniformes
et claritatis parilitate consimiles cum omnia collustrassent,
se rursus sui fontis liquoribus admiscebant. Illic Urania
pariter et Natura cuidam trinae maiestati plurima p'recum
devotatione auspicium propositumque itineris commen- 35
darunt. Exinde promoventes exporrectam aetheris dif-
fusamque planitiem comitato vestigio metiuntur. Neque
enim in eundo Natura sufficeret, nisi solitam ingenitam.
que celeritatem Urania moderatior inhiberet. Spatiis igi·
tur deductioribus evolutis eas caeli partes iam linea vi· 40
cinante contigerant, ubi aether itemque obtusior nec adeo
subtilis planetarum regio participatis sibi qualitatibus in·
miscentur. Primo regionis ingressu de puro ad obtusum,
de temperato ad frigidum utramque contrarietatis incur·
rentiam facili Natura cognitione praesensit. - Eo ex loco 45
multa tamen inferius Oyarses erat Saturnius accusatissimus
veteranus, crudelioris quidem et detestandae malitiae diris·
que ac cruentis actibus efferatus. Quotquot illi filios
uxor fecundissima peperisset, interceptis vitae primordiis
recens editos devorabat. Parturienti sedulus excubator 50

 


40

35 Quae sit in arbitrio res libera quidve necesse,
Quid cadat ambiguis sub casibus,
More recordantis quam multa reducet eorum,
Quae cernet penitus non inmemor.
Ingeniis animoque deos caelumque sequetur,
40 Ut regina suum vas incolet,
Quae virtus stellis et quanta potentia caelo
Et quis sidereis vigor axibus.
Quid valeant radiis duo lumina, quinque planetae, . ’
Sentiet ingrediens vas corporis.
45 De caelo speciem vultus animique decorem
Et morum causas sibi contrahet. Ι
Legibus astrorum vivendi tempora nactus
‚Extremique viam discriminis.
Corpore iam posito cognata redibit ad astra
50 Additus in numero superum deus.
Sic erit, adde fidem, mea vox plenissima ueri.
Sidera mentiri nec enim licet.
I, Natura, sequar, nec enim vagus incidet error,
Si directa tuis via ductibus.

V. Divinam igitur interpretem Natura constupuit.
Quam et opus et causas operis modumque executionis
intelligit exponentem. Captatis itaque non interfata col·
loquiis ad concurrentes voluntati suae sententias gestu

5 quodam ut assolet et nutibus applaudebat. *Ad tam san-
ctum igitur et religiosum opus itinere destinato ut con·
cessam apud superos licentiam et auspicium insumerent
recedendi, locis longe corpulentis sepositam et absractam
purgati defecatique luminis introeunt mansionem. Ibi

. 10 summi et superessentialis Dei sacrarium est, si theologis

fidem praebeas argumentis. Dextra levaque caelum aethe.
reis divinisque potestatibus habitatum. Quorum quidem
ordinibus per ordinem collocatis unus quisque de superis,
de medioximis, de infimis ascripti legem muneris pensum-

 

